## Il processo OCEAN

<html>
<br>
  <div style="position: relative; overflow: hidden; padding-top: 56.25%;">
    <iframe style="position: absolute; top: 0; left: 0; right: 0; width: 100%; height: 100%; border: none;" src="https://www.youtube.com/embed/bRkeVdvYcTU?rel=0&cc_load_policy=1" allowfullscreen allow="accelerometer; autoplay; clipboard-write; encrypted-media; gyroscope; picture-in-picture; web-share">
    </iframe>
  </div>
</html>

Un "prompt" per modelli linguistici di grandi dimensioni (LLM) è il testo che fornisci al modello per ottenere una risposta. È come fare una domanda o dare un punto di partenza: il modello userà quel testo per generare del testo. Per esempio, se digiti "Dimmi una barzelletta", questo è il tuo prompt, e il modello dovrebbe risponderti con una barzelletta.

Saper scrivere prompt efficaci è la chiave per usare con successo gli strumenti di intelligenza artificiale.

### Obiettivo
Decidi cosa vuoi ottenere. Questo è il tuo obiettivo quando utilizzi il modello linguistico. Scrivilo nel tuo prompt, in modo che sia chiaro **cosa desideri ottenere** alla fine.

--- task ---

Comincia sempre con un **Obiettivo**. Un buon modo per iniziare è: Vorrei aiuto per creare **qualcosa**.

Ad esempio:

"Vorrei aiuto per creare la **ricetta di un dolce semplice**."
"Vorrei aiuto per creare una **breve storia**."
"Vorrei aiuto per creare un **piano di studio per i miei esami di storia**."

--- /task ---

### Contesto

Fornisci dettagli di base per aiutare il modello a elaborare la tua richiesta. Includi informazioni importanti come la lunghezza, il pubblico a cui è destinato, il tono e i fatti specifici che vuoi includere.

--- task ---

Assegna **Contesto** al tuo prompt.

Ad esempio:

"Vorrei aiuto per creare la ricetta di un dolce semplice. **Rendi la ricetta facile da seguire per i più piccoli, usando ingredienti che si trovano facilmente in casa.**"

--- /task ---

### Esempi

Indica che tipo di risposte stai cercando fornendo degli **esempi**. Ciò aiuta il modello a funzionare correttamente. Puoi includere esempi di ricette che ti piacciono, cose che vuoi assolutamente inserire, oppure uno stile particolare con cui vorresti che fosse scritta la ricetta.

--- task ---

Aggiungi **Esempi** al tuo prompt.

Ad esempio:

"Vorrei aiuto per creare la ricetta di un dolce semplice. Rendi la ricetta facile da seguire per i più piccoli, con ingredienti che possono essere trovati a casa. **Mi piacciono le ricette con un tocco creativo, ad esempio decorazioni con zuccherini o una glassa colorata. Scrivi la ricetta con un elenco chiaro degli ingredienti, con il procedimento in passaggi numerati.**"

--- /task ---

### Valutare

Anche se potrebbe sembrare che i modelli linguistici di grandi dimensioni "capiscano" come gli esseri umani, non è così. In realtà, i modelli linguistici di grandi dimensioni scelgono la **parola successiva più probabile**, basandosi su schemi linguistici appresi. In realtà, sono semplicemente un sofisticato sistema di completamento automatico del testo. Può capitare che producano contenuti non corretti o imparziali, ed è fondamentale che **tu** li controlli per evitare conseguenze indesiderate.

--- task ---

Controlla se la risposta è davvero quella che cercavi. Fai attenzione a eventuali errori o parti che non hanno senso.

Ad esempio:

- Gli ingredienti e i passaggi sono elencati in modo chiaro nella ricetta?
- C’è un passaggio creativo nella decorazione?
- Ci sono ingredienti strani o metodi complicati che potrebbero essere pericolosi?
- Ci sono parti del testo che contengono errori riguardo a un fatto?
- Ci sono cose che non capisci?

--- /task ---

### Negoziare

Se la risposta non è del tutto corretta, chiedi al modello linguistico di grandi dimensioni di apportare modifiche. Sii specifico su ciò che deve essere sistemato. Tratta il modello linguistico di grandi dimensioni come un compagno di progetto un po’ distratto: controlla il suo lavoro più di una volta per essere sicuro che vada bene, poi chiedi di sistemare eventuali errori o parti che non ti convincono.

--- task ---

Suggerisci modifiche e correzioni al modello linguistico di grandi dimensioni.

Ad esempio:

"Ci siamo quasi, ma non del tutto. Non hai numerato i passaggi del procedimento e non ho cioccolato fondente in dispensa. Non mi è nemmeno consentito usare un cannello per dolci."

--- /task ---

**Il passaggio più importante: la modifica umana**

--- task ---

Controlla la risposta un'ultima volta per assicurarti che sia chiara, corretta e completa. Spesso, a questo punto, sarà più semplice modificare direttamente alcune parole o dettagli piuttosto che continuare a chiedere cambiamenti al modello.

**Spetta a te, in quanto essere umano, verificare che lo strumento funzioni correttamente e che il suo output non venga utilizzato in modo dannoso o scorretto.**

--- /task ---

Nel passaggio successivo, esamineremo come impostare un **ruolo** per un modello linguistico di grandi dimensioni.
