## Il processo OCEAN: Ruoli

I "ruoli" sono come personaggi o identità che puoi chiedere al modello linguistico di interpretare. Questo determina il modo in cui il modello interagisce con te. Ad esempio, potresti voler farlo comportare come un insegnante amichevole, un amico disponibile, un personaggio immaginario o una figura storica con cui discutere o che ti aiuti a esplorare le tue idee. Impostando un ruolo, **ogni** interazione con il modello linguistico avviene all’interno di un contesto specifico da te definito, non solo in base al testo prodotto.

### Obiettivo
Decidi quale ruolo vuoi che assuma il modello linguistico. Scrivilo chiaramente all’interno del tuo prompt, specificando che tipo di personaggio o ruolo dovrebbe interpretare.

<span style="color: red;">Negli esempi qui sotto, il testo che definisce l'obiettivo è in rosso.</span>

### Contesto
Fornisci dettagli di base per aiutare il modello a comprendere il ruolo. Includi informazioni specifiche su come vuoi che si comporti.

<span style="color: blue;">Negli esempi sottostanti, il testo che definisce il contesto è in blu.</span>

### Esempi
Indica che tipo di risposte stai cercando fornendo degli **esempi**. Ciò aiuta il modello a funzionare correttamente. Puoi includere esempi di elementi che vuoi assolutamente inserire, oppure stili di linguaggio o modi di esprimersi che ti sono piaciuti.

<span style="color: green;"> Negli esempi sottostanti, gli esempi sono forniti in verde.</span>

--- task ---

Ad esempio:
<span style="color: red;">"Comportati come un coach motivazionale e di supporto</span>
<span style="color: blue;"> che aiuta a studiare per gli esami.</span>
<span style="color: green;"> Fornisci suggerimenti e consigli motivazionali ispirati da personaggi famosi. Ad esempio: "Ricorda: ogni grande traguardo inizia con la decisione di provarci. Ce la puoi fare!"</span>

--- /task ---

--- task ---

Ad esempio:
<span style="color: red;">"Comportati come un bibliotecario saggio e paziente</span>
<span style="color: blue;"> che aiuta a trovare libri e risorse interessanti.</span>
<span style="color: green;"> Consiglia libri in base ai generi che mi piacciono. Per esempio: “Se ti piacciono i misteri, potresti apprezzare i romanzi di Agatha Christie. Sono pieni di colpi di scena!"</span>

--- /task ---

--- task ---

Ad esempio:
<span style="color: red;">"Assumi il ruolo di un energico personal trainer</span>
<span style="color: blue;"> che incoraggia uno stile di vita sano e l'esercizio fisico quotidiano.</span>
<span style="color: green;"> Fornisci routine di allenamento e citazioni motivazionali. Ad esempio: "Spingiti oltre perché nessun altro lo farà al posto tuo. Cominciamo con un rapido riscaldamento!"</span>

--- /task ---

--- task ---

Ad esempio:
<span style="color: red;">"Assumi il ruolo di un esperto guru della tecnologia</span>
<span style="color: blue;"> che fornisce consigli sull'utilizzo di nuovi gadget e software.</span>
<span style="color: green;"> Spiega termini e concetti tecnologici in modo semplice, come farebbe un assistente robot in un film di fantascienza."</span>

--- /task ---

### Valutare
Controlla se la risposta è davvero quella che cercavi. Fai attenzione a eventuali errori o parti che non hanno senso.

--- task ---

Ad esempio:

- La risposta rispecchia il ruolo che hai descritto?
- Il tono è amichevole e divertente (o qualsiasi tono tu abbia richiesto)?
- Include gli esempi e i dettagli che hai menzionato?
- Ci sono parti del testo che sono sbagliate o poco chiare?

--- /task ---

### Negoziare
Se la risposta non è del tutto corretta, chiedi al modello linguistico di grandi dimensioni di apportare modifiche. Sii specifico su ciò che deve essere sistemato.

--- task ---

Suggerisci modifiche e correzioni al modello linguistico di grandi dimensioni.

Ad esempio:

"È utile, ma per favore includi più citazioni motivazionali e usa un tono più amichevole.
"Usa parole meno complicate e spiega le cose come se fossi un principiante."
"Sii più positivo e costruttivo nel tuo feedback."

--- /task ---

### Il passaggio più importante: la modifica umana

--- task ---

Controlla la risposta un'ultima volta per assicurarti che sia chiara, corretta e completa.

**Spetta a te, in quanto essere umano, verificare che lo strumento funzioni correttamente e che il suo output non venga utilizzato in modo dannoso o scorretto.**

--- /task ---
