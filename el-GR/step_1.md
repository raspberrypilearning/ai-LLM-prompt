<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Αυτή η πηγή μάθησης δεν συνιστάται για μαθητές/ριες ηλικίας κάτω των 13 ετών. Ενθαρρύνουμε τους χρήστες να ασχοληθούν με αυτό το υλικό με υπευθυνότητα και να αναζητήσουν καθοδήγηση από έναν έμπιστο ενήλικα όταν είναι απαραίτητο.
</p>

## Τι θα κάνεις

Καλώς ήρθες στον συναρπαστικό κόσμο των μεγάλων γλωσσικών μοντέλων!

Ακολουθώντας αυτά τα βήματα, θα μάθεις πώς να γράφεις προτροπές σε ένα μεγάλο μοντέλο γλώσσας (LLM) με σαφή τρόπο, για να πάρεις τα καλύτερα αποτελέσματα από αυτά τα ισχυρά εργαλεία ΤΝ.

## --- collapse ---

## title: Δεν υπάρχει πρόβαση στο YouTube; Κάνε λήψη του βίντεο!

Μπορείς να κατεβάσεις όλους τους πόρους για αυτό το έργο [κάνοντας κλικ εδώ](https://rpf.io/p/en/ai-LLM-prompt-go){:target="_blank"}.

\--- /collapse ---

## --- collapse ---

## title: Περισσότερες λεπτομέρειες

Αυτός ο οδηγός θα σε βοηθήσει να ξεκινήσεις με μια απλή ιδέα και να τη μετατρέψεις σε μια λεπτομερή προτροπή που θα παράγει αξιόπιστο κείμενο από ένα LLM. Ακολουθώντας τη διαδικασία OCEAN (ΣΠΠΑΔ), θα μάθεις πώς να δημιουργείς μια προτροπή με ένα ξεκάθαρο στόχο (objective)**O**, **C** πλαίσιο (context) και **E** (examples) παραδείγματα, στη συνέχεια **A** (assess) αξιολόγηση της εξόδου του LLM και **N** (negotiate) διαπραγμάτευση μέχρι το αποτέλεσμα να ταιριάζει με την αρχική σου ιδέα.

\--- /collapse ---

### Θα χρειαστείς:

Πριν ξεκινήσεις, θα χρειαστείς πρόσβαση σε ένα LLM.

Εάν είσαι κάτω από τα ελάχιστα όρια ηλικίας ή εάν προτιμάς να εγκαταστήσεις **το δικό σου** LLM σε υπολογιστή Raspberry Pi, [ακολούθησε τις οδηγίες μας εδώ](https://projects.raspberrypi.org/en/projects/llm-rpi){:target="_blank"}.

Άλλα διαδικτυακά εργαλεία είναι διαθέσιμα, αλλά απαιτούν εγγραφή με μια τρέχουσα διεύθυνση email. Μερικά παραδείγματα περιλαμβάνουν:

- [Google Gemini](https://gemini.google.com/){:target="_blank"} [(T&C: 13 ετών)](https://support.google.com/gemini/answer/13278668?hl=en-GB#zippy=%2Ccant-access-this-service:~:text=mobile%20app.-,What%20you%20need,-To%20use%20the){:target="_blank"}
- [ChatGPT](https://www.chat.openai.org){:target="_blank"} [(T&C: 13 ετών)](https://help.openai.com/en/articles/8313401-is-chatgpt-safe-for-all-ages){:target="_blank"}

**Εάν εγγραφείς με έναν λογαριασμό σε μία από αυτές τις υπηρεσίες, θυμήσου να ακολουθήσεις τις πολιτικές ασφαλείας τους.**

## --- collapse ---

## title: Γιατί συνιστούμε μεγαλύτεροι μαθητές/ριες να χρησιμοποιούν αυτό το έργο;

Εάν είσαι κάτω των 13 ετών, είναι σημαντικό να κατανοήσεις πώς να διατηρείς ασφαλή τα προσωπικά σου στοιχεία. Το Raspberry Pi Foundation είναι πολύ προσεκτικό όσον αφορά την προστασία των δεδομένων σου και του απορρήτου σου.

Όταν χρησιμοποιείς έργα παραγωγικής ΤΝ σε ένα Raspberry Pi, όλη η εργασία γίνεται απευθείας στη συσκευή σου. **Τα προσωπικά σου δεδομένα παραμένουν στον υπολογιστή σου και δεν βγαίνουν εκτός υπολογιστή ποτέ.** Αυτό διατηρεί τις πληροφορίες σου ασφαλείς.

Ίσως έχεις παρατηρήσει ότι πολλές διαδικτυακές υπηρεσίες ζητούν από τους χρήστες να είναι τουλάχιστον 13 ετών. Αυτό συμβαίνει επειδή διαχειρίζονται και αποθηκεύουν τα δεδομένα που παρέχεις, τα οποία μπορεί να περιλαμβάνουν προσωπικά στοιχεία. Αν και αυτές οι υπηρεσίες ακολουθούν αυστηρούς κανόνες για την προστασία των δεδομένων σου, η αποστολή πληροφοριών μέσω Διαδικτύου μπορεί μερικές φορές να είναι λιγότερο ασφαλής.

**Με το Raspberry Pi, τα πάντα μένουν στη δική σου συσκευή,**, ώστε να μην ανησυχείς για την αποστολή των δεδομένων σου αλλού. Αυτό σου επιτρέπει να εξερευνήσεις και να μάθεις για την τεχνητή νοημοσύνη με ασφάλεια. Εάν χρειάζεσαι βοήθεια, ζήτησε από έναν γονέα, κηδεμόνα ή δάσκαλο να σε καθοδηγήσει.

Είναι επίσης σημαντικό να γνωρίζεις ότι η παραγωγική τεχνητή νοημοσύνη μπορεί μερικές φορές να δημιουργήσει **περιεχόμενο που δεν είναι ακριβές, δίκαιο ή κατάλληλο**. Αυτά τα μοντέλα ΤΝ μερικές φορές μπορεί να "έχουν παραισθήσεις" και **να παραγάγουν πληροφορίες που ακούγονται αληθινές αλλά δεν είναι.** Επομένως, είναι σημαντικό να **εξετάζεις προσεκτικά την έξοδο της ΤΝ και να ελέγχεις τα αποτελέσματα ξανά και ξανά**. Καθώς εργάζεσαι με την παραγωγική ΤΝ, φρόντισε να ελέγξεις τις πληροφορίες και να ρωτήσεις αξιόπιστες πηγές εάν δεν είσαι σίγουρος/η.

**Να κοιτάς πάντα το περιεχόμενο που δημιουργείται από ΤΝ προσεκτικά και με σκεπτικισμό.**

Απόλαυσε τη μάθηση και τη δημιουργία με παραγωγική ΤΝ!

\--- /collapse ---

