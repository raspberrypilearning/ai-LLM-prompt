## Як створити запит

<html>
<br>
  <div style="position: relative; overflow: hidden; padding-top: 56.25%;">
    <iframe style="position: absolute; top: 0; left: 0; right: 0; width: 100%; height: 100%; border: none;" src="https://www.youtube.com/embed/bRkeVdvYcTU?rel=0&cc_load_policy=1" allowfullscreen allow="accelerometer; autoplay; clipboard-write; encrypted-media; gyroscope; picture-in-picture; web-share">
    </iframe>
  </div>
</html>

«Запит» для великих мовних моделей (ВММ) — це текст, який ти надаєш моделі, щоб отримати відповідь. Це може бути запитання або початкова ідея, на основі якої модель створить текст. Наприклад, якщо ти напишеш «Розкажи мені жарт» — це твій запит, на який модель має відповісти жартом.

Якщо ти навчишся писати чіткі й зрозумілі запити, то зможеш вправно користуватися інструментами ШІ.

### Мета

Виріши, що ти хочеш отримати. Це буде твоя мета під час використання мовної моделі. Напиши це у запиті, чітко вказавши, **що ти хочеш отримати** від ВММ на виході.

\--- task ---

Почни запит з **мети**, яка має починатися так: мені потрібна допомога у створенні **чогось**.

Наприклад:

«Мені потрібна допомога у створенні **рецепту простого десерту**».
«Мені потрібна допомога у написанні **оповідання**».
«Мені потрібна допомога у створенні **плану для підготовки до іспиту з історії**».

\--- /task ---

### Контекст

Надай основну інформацію, щоб допомогти моделі обробити твій запит. Це мають бути важливі дані, як-от довжина відповіді, цільова аудиторія, тон і конкретні факти, які ти хочеш включити.

\--- task ---

Додай **контекст** до свого запиту.

Наприклад:

«Мені потрібна допомога у створенні **рецепту простого десерту**. **Цей рецепт має бути зрозумілим для дітей і використовувати інгредієнти, які можна знайти вдома**».

\--- /task ---

### Приклади

Покажи за допомогою **прикладів**, які саме відповіді тобі потрібні. Це допоможе моделі дати правильну відповідь. Ти можеш навести приклади інших рецептів, які тобі подобаються, інгредієнтів, які ти точно хочеш використати, або варіантів написання рецепта, які тобі сподобалися.

\--- task ---

Додай **приклади** до свого запиту.

Наприклад:

«Мені потрібна допомога у створенні **рецепту простого десерту**. Цей рецепт має бути зрозумілим для дітей і використовувати інгредієнти, які можна знайти вдома. **Мені подобаються рецепти з творчим підходом, де можна прикрасити десерт кремом або глазурʼю. Напиши рецепт із чітким списком інгредієнтів і пронумерованими кроками**».

\--- /task ---

### Оцінка

ВММ розуміють слова не так, як люди, хоча інколи так може здаватися. ВММ просто вибирають **найбільш відповідне слово**, аналізуючи шаблони в мові. Вони є просто розвиненим автодоповненням. Іноді вони видають неправильні або необʼєктивні твердження, і саме **ти** маєш пильнувати, щоб вони не завдали тобі клопоту, бо ти не перевірив/-ла результат як слід.

\--- task ---

Перевір, чи таку відповідь ти хотів/-ла. Подивися, чи є там помилки або щось незрозуміле.

Наприклад:

- Чи чітко вказано в рецепті всі інгредієнти та кроки?
- Чи є там етап прикрашання десерту?
- Чи є там якісь дивні інгредієнти або кроки, які можуть бути небезпечними?
- Чи є в тексті помилки щодо якогось факту?
- Чи є там щось незрозуміле для тебе?

\--- /task ---

### Правки

Якщо відповідь не зовсім правильна, попроси ВММ внести зміни. Точно вкажи, що потрібно змінити. Стався до ВММ як до не дуже відповідального партнера по проєкту: двічі перевір її роботу, а потім переконайся, що вона виправляє помилки або те, що тобі не подобається.

\--- task ---

Запропонуй ВММ внести зміни та правки.

Наприклад:

«Майже, але треба дещо змінити. Ти не пронумерувала кроки рецепту, а в мене на кухні немає чорного шоколаду. Мені також не можна користуватися паяльною лампою».

\--- /task ---

**Найважливіший крок: редагування людиною**

\--- task ---

Перевір відповідь ще один раз, щоб переконатися, що її легко зрозуміти, виправити та доповнити. Інколи легше самостійно змінити слова та деталі, які тобі не подобаються, ніж просити ВММ зробити це за тебе.

**На тобі (людині) лежить повна відповідальність у тому, що інструмент, який ти використовуєш, працює належним чином і що його результат не використовується для заподіяння шкоди.**

\--- /task ---

На наступному кроці ти розглянеш, як налаштувати **персону** (або роль) для ВММ.
