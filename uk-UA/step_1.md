<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Цей навчальний ресурс не рекомендується для учнів та учениць віком до 13 років. Ми заохочуємо користувачів відповідально ставитися до цього матеріалу та за потреби звертатися за порадою до дорослих, яким вони довіряють.
</p>

## Що ти зробиш

Ласкаво просимо до захопливого світу великих мовних моделей!

У цьому проєкті ти дізнаєшся, як написати зрозумілий запит для великої мовної моделі (ВММ), щоб отримати найкращі результати від цього потужного інструменту ШІ.

## --- collapse ---

## title: Немає доступу до YouTube? Завантаж відео!

Ти можеш завантажити всі ресурси для цього проєкту [за посиланням](https://rpf.io/p/en/ai-LLM-prompt-go){:target="_blank"}.

\--- /collapse ---

## --- collapse ---

## title: Детальніше

Цей матеріал допоможе тобі почати з простої ідеї та перетворити її на детальний запит, за допомогою якого ВММ дасть тобі надійний результат. За допомогою цієї методики, ти навчишся створювати запит з чіткою **метою**, **контекстом** і **зразками**, потім проводити **оцінку** результату ВММ і вносити в нього **правки**, поки він не відповідатиме твоїй початковій ідеї.

\--- /collapse ---

### Тобі знадобиться:

Перш ніж почати, тобі знадобиться доступ до ВММ.

Якщо тобі менше років, ніж потрібно для її використання, або ж ти бажаєш побудувати **власну** велику мовну модель на компʼютері Raspberry Pi, [переглянь цей проєкт](https://projects.raspberrypi.org/en/projects/llm-rpi){:target="_blank"}.

Існують інші онлайн-інструменти, але вони потребують реєстрації через електронну адресу. Ось деякі приклади:

- [Google Gemini](https://gemini.google.com/){:target="_blank"} [(потрібно мати 13 років)](https://support.google.com/gemini/answer/13278668?hl=uk&sjid=17146859308360622836-EU#zippy=%2Ccant-access-this-service){:target="_blank"}
- [ChatGPT](https://www.chat.openai.org){:target="_blank"} [(потрібно мати 13 років)](https://help.openai.com/en/articles/8313401-is-chatgpt-safe-for-all-ages){:target="_blank"}

**Якщо ти реєструєшся на одному з цих сайтів, не забувай дотримуватися його політики безпеки.**

## --- collapse ---

## title: Чому ми рекомендуємо старшим учням й ученицям використовувати цей ресурс?

Якщо тобі менше 13 років, тобі варто розуміти, як захистити свою особисту інформацію. Raspberry Pi Foundation дуже уважно ставиться до захисту твоїх даних і конфіденційності.

Коли ти створюєш проєкти з генеративним ШІ на Raspberry Pi, уся робота виконується прямо на твоєму пристрої. **Твої особисті дані залишаються на твоєму комп’ютері й ніколи не залишають його.** Це зберігає твою інформацію в безпеці.

Можливо, ти знаєш, що багато онлайн-сервісів вимагають від користувачів мати принаймні 13 років. Це тому, що вони обробляють і зберігають надані тобою дані, які можуть включати особисту інформацію. Хоча ці служби дотримуються суворих правил захисту твоїх даних, надсилання інформації через Інтернет іноді може бути небезпечним.

**З компʼютером Raspberry Pi все залишається на твоєму власному пристрої**, тож тобі не доведеться турбуватися про те, що твої дані будуть кудись надіслані. Це дає тобі змогу безпечно досліджувати та вивчати ШІ. Якщо тобі потрібна допомога, попроси про неї батьків, опікунів або вчителів.

Також важливо знати, що генеративний штучний інтелект іноді може створювати **контент, який не є правдивим, обʼєктивним або прийнятним**. Ці моделі штучного інтелекту іноді можуть «галюцинувати» та **придумувати інформацію, яка звучить правдивою, але не є такою**. Отже, важливо **уважно переглядати дані, отримані від ШІ, та перевіряти їх**. Коли ти працюєш з генеративним штучним інтелектом, обов’язково перевіряй інформацію у надійних джерелах, якщо маєш у ній сумніви.

**Завжди уважно та вдумливо сприймай контент, створений штучним інтелектом.**

А тепер — до навчання і творчості з генеративним штучним інтелектом!

\--- /collapse ---

