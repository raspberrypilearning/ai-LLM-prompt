## Het OCEAN-prompting proces

<html>
<br>
  <div style="position: relative; overflow: hidden; padding-top: 56.25%;">
    <iframe style="position: absolute; top: 0; left: 0; right: 0; width: 100%; height: 100%; border: none;" src="https://www.youtube.com/embed/bRkeVdvYcTU?rel=0&cc_load_policy=1" allowfullscreen allow="accelerometer; autoplay; clipboard-write; encrypted-media; gyroscope; picture-in-picture; web-share">
    </iframe>
  </div>
</html>

Een "prompt" voor grote taalmodellen (LLMs) is de tekst die je aan het model geeft om een antwoord te krijgen. Het is alsof je een vraag stelt of een startpunt geeft voor het model om tekst te maken. Als je bijvoorbeeld "Vertel me een grap" typt — dat is jouw prompt - dan moet het model reageren met een grap.

Als je goed wordt in het schrijven van goede opdrachten, word je ook beter in het gebruik van AI-tools.

### Doel

Beslis wat je wilt bereiken. Dit is je doel bij het gebruik van het taalmodel. Schrijf dit op in je prompt, zodat duidelijk is **wat je wilt hebben** wanneer je klaar bent met het LLM.

\--- task ---

Begin jouw prompt met een **Doel**, die moet beginnen: Ik wil hulp bij het maken van **iets**.

Bijvoorbeeld:

"Ik wil hulp bij het maken van een **recept voor een eenvoudig dessert**."
"Ik wil hulp bij het maken van een **kort verhaal**."
"Ik wil hulp bij het maken van een **studieplan voor mijn geschiedenis-examens**."

\--- /task ---

### Context

Geef achtergrondinformatie zodat het model jouw verzoek kan verwerken. Vermeld belangrijke informatie, zoals de lengte, het publiek, de toon en specifieke feiten die je wilt opnemen.

\--- task ---

Geef **Context** aan je prompt.

Bijvoorbeeld:

"Ik wil hulp bij het maken van een recept voor een eenvoudig dessert. **Zorg dat het recept gemakkelijk te volgen is door kinderen, met ingrediënten die ze in huis hebben.**

\--- /task ---

### Voorbeelden

Geef aan naar wat voor soort antwoorden je op zoek bent door **voorbeelden** te geven. Dit helpt het model om het goed te doen. Je kunt voorbeelden geven van andere recepten die je leuk vindt, dingen die je zeker wilt meenemen, of manieren om het recept te schrijven die je eerder al leuk vond.

\--- task ---

Voeg **Voorbeelden** toe aan je prompt.

Bijvoorbeeld:

"Ik wil hulp bij het maken van een recept voor een eenvoudig dessert. Zorg dat het recept gemakkelijk te volgen is door kinderen, met ingrediënten die ze in huis hebben. **Ik houd van recepten die creatieve keuzes bevatten, zoals het decoreren met hagelslag of het toevoegen van glazuur. Schrijf het recept met een duidelijke lijst van ingrediënten en de bereidingswijze in genummerde stappen.**"

\--- /task ---

### Beoordelen

Ook al lijkt het misschien zo, LLM's begrijpen helemaal niets van wat mensen doen. In plaats daarvan kiezen LLMs gewoon het **beste volgende woord** door patronen in taal te voorspellen. Eigenlijk zijn het gewoon geavanceerde automatische aanvullingen. Soms geven ze dingen weer die verkeerd of onjuist zijn, en **jij** moet ervoor zorgen dat je niet in de problemen komt omdat je de resultaten niet goed hebt gecontroleerd.

\--- task ---

Controleer of het antwoord past bij wat je wilde bereiken. Zoek naar fouten of dingen die niet logisch zijn.

Bijvoorbeeld:

- Staan alle ingrediënten en stappen duidelijk vermeld in het recept?
- Is er een leuke decoratie stap?
- Zijn er gekke ingrediënten of methoden die gevaarlijk kunnen zijn?
- Zijn er delen van de tekst die feitelijk onjuist zijn?
- Zijn er dingen die je niet begrijpt?

\--- /task ---

### Onderhandelen

Als het antwoord niet helemaal klopt, vraag dan het LLM om wijzigingen aan te brengen. Wees specifiek over wat opgelost moet worden. Behandel het LLM als een projectpartner die niet zo goed is — controleer het werk twee keer om zeker te zijn dat het OK is, en zorg ervoor dat het LLM eventuele fouten of dingen corrigeert die je niet leuk vindt.

\--- task ---

Stel wijzigingen en correcties voor aan het LLM.

Bijvoorbeeld:

"Bijna, maar toch niet helemaal. Je hebt de stappen in de methode niet genummerd en ik heb geen pure chocolade in de kast staan. Ik mag ook geen brander gebruiken."

\--- /task ---

**De belangrijkste stap: De menselijke bewerking**

\--- task ---

Controleer het antwoord nog een laatste keer om er zeker van te zijn dat het gemakkelijk te volgen, correct en compleet is. Er zal een moment zijn waarop het gewoon makkelijker is om zelf woorden en kleine dingen te veranderen die je niet leuk vindt dan het LLM te vragen om het voor je te doen.

**Het is jouw verantwoordelijkheid om ervoor te zorgen dat de tool die je gebruikt correct werkt en dat de uitvoer ervan niet wordt gebruikt om schade te veroorzaken.**

\--- /task ---

In de volgende stap ga je een **persona** voor een LLM instellen.
